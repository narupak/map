<img src="http://localhost/CodeIgniter/Img/siricharoenwat.jpg" width = "100%" id = "image_home" alt="">
<h1>โครงการป่าสิริเจริญวรรษ เส้นทางจักรยาน อันเนื่องมาจากโครงการในพระราชดำริ รัชกาลที่ 9</h1>
 
 
<h3>โครงการป่าสิริเจริญวรรษ เป็น 1 ใน 11 โครงการพระราชดำริในพื้นที่ จ.ชลบุรี มีพื้นที่รวมกว่า 3,900 ไร่ เกิดขึ้นจากพระราชดำริของพระบาทสมเด็จพระปรมินทรมหาภูมิพลอดุลยเดช  ป่าสิริเจริญวรรษ มาจากการผสมของคำว่า “สิริกิติ์ และเจริญวรรษ” ป่าแห่งรักแห่งนี้เริ่มต้นเมื่อ 27 ปีก่อน พื้นที่ผืนป่าเขาชีโอน เขาในจังหวัดชลบุรี ยังเป็นพื้นที่เขาหัวโล้นเริ่มแห้งแล้ง และด้วยสายพระเนตรอันยาวไกลของพระบาทสมเด็จพระปรมินทรมหาภูมิพลอดุลยเดช รัชกาลที่ ๙ ที่ทรงให้ความสำคัญในเรื่องการอนุรักษ์ผืนป่า และทรัพยากรทางธรรมชาติ และด้วยสัตว์ป่า รวมถึงพืชพันธุ์ต่างๆ ในแหล่งธรรมชาติ รวมถึงแหล่งน้ำที่เลี้ยงดูชุมชนได้เริ่มลดลง พระองค์จึงมีพระราชดำริให้มีการฟื้นฟูผืนป่าเขาชีโอน จังหวัดชลบุรี ขึ้น เพื่อเป็นการรักษาสมดุลทางสภาพแวดล้อมทางธรรมชาติ พร้อมกันนี้ พระองค์ได้พระราชทานชื่อโครงการป่าสิริเจริญวรรษ เพื่อเฉลิมพระเกียรติสมเด็จพระนางเจ้าฯ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช เนื่องในโอกาสมหามงคลเฉลิมพระชนมพรรษาครบ 5 รอบ เมื่อปี พ.ศ.2535 ป่าสิริเจริญวรรษฯ จังหวัดชลบุรีแห่งนี้จึงถือได้ว่า เป็นอนุสรณ์สถานป่าทางธรรมชาติที่เกิดขึ้นด้วยความรักของทั้งสองพระองค์ จนได้ชื่อว่า “ป่าแห่งรัก” ในที่สุด</h3>
<h3>หรับ ป่าสิริเจริญวรรษฯ แห่งนี้ มีพื้นที่รวมกว่า 3,900 ไร่ ในเขตตำบลนาจอมเทียน อำเภอสัตหีบ จังหวัดชลบุรี ปัจจุบันนั้นได้มีการพัฒนามาอย่างต่อเนื่อง ยาวนาน และยั่งยืน จนกลายเป็นแหล่งเรียนรู้สำหรับผู้ที่สนใจในธรรมชาติอย่างแท้จริง ด้วยผืนป่าที่มีระบบนิเวศที่สมบูรณ์ที่ผ่านสายตาการพัฒนาของพ่อหลวงของชาวไทย จึงปฏิเสธไม่ได้ว่า ผืนป่าแห่งนี้เปรียบเสมือนพิพิธภัณฑ์ธรรมชาติที่มีชีวิต และอุดมสมบูรณ์แห่งหนึ่งของประเทศไทย ถือเป็นเส้นทางธรรมชาติที่มีความสวยงาม และเป็นป่าต้นน้ำที่เลี้ยงดูประชาชนใน 4 ตำบลของอำเภอสัตหีบ และอำเภอบางละมุง ภูมิทัศน์โดยรอบห้อมล้อมด้วยสถานที่ท่องเที่ยวชื่อดังของจังหวัดชลบุรีมากมายที่มีเส้นทางเชื่อมโยงกัน ทั้งวัดญาณสังวรารามราชวรมหาวิหาร พระพุทธรูปแกะสลักเขาชีจรรย์ ไร่องุ่นซิลเวอร์เลค และสวนน้ำรามายณะ เป็นต้น</h3>
